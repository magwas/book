#### Szavazás

Mikor a vitaidőszaknak vége, a kitöltő alternatíva hozzáadódik az alternatívák listájához, és elkezdődik a szavazás. A szavazási periódus hossza V \(pl. 14 nap\). Minden egyén a csomópont alfájában egy szavazattal rendelkezik, akkor is, ha több csoport tagja.

A szavazatok likvid módon delegálhatóak a képviselőkre: ha a szavazó nem szavaz, akkor úgy vesszük, mintha úgy szavazott volna, mint ahogy a delegált szavazott, egyébként pedig a leadott szavazat számít.

Egy egyén minden őscsomópontban egy képviselőre, és minden ügyben egy ügybéli képviselőre delegálhat. A delegálás bármikor visszavonható.

Ha valaki több képviselőre delegált, a következő szabályok alkalmazandóak:

* Ha van delegálás ügybéli képviselőre az ügyben, akkor az számít, egyébként
* A delegált képviselők közül a legmagasabb szintú csomóponthoz tartozó olyan, amelyik szavazott.

A szavazatokat a Condorcet Schulze módszerrel számoljuk össze. Akkor van érvényes döntés,  ha van Condorcet nyertes, és az nem a kitöltő alternatíva.

Ha van döntés, és a szavazás nem a célzott csomópontban van, az ügy javaslattá válik a szülő csomópontban, az első maximum három olyan, a kitöltő alternatíva előtt végzett alternatívával, amelyeknek nincs kompromisszumos változata \(lásd később\) amely előbbre lett volna sorolva. Ha ez egy módosító volt egy létező javaslathoz, az alternatívák hozzáadásra kerülnek.

