### Hatékonyság

A döntések végrehajtása a végrehajtó hatalom felelőssége. Itt nincsenek nagy strukturális változások, de a végrehajtás minőségét a következő intézkedések biztosítják:

* A korrupciót csökkentő intézkedések \(lásd a felelősségrevonhatóságról és transzparenciáról szóló részt\) a végrehajtást hatékonyabbá teszik. \(Ismét utalunk a [folyamati felelősségrevonhatóság fontosságára](http://www.sciencedirect.com/science/article/pii/S0022103106000898).\)
* Mivel a végrehajtó hatalom vezetőinek a fizetése nagyon versenyképes, ezért jó esély van arra, hogy ezekért a pozíciókért a megfelelő képességekkel rendelkező egyének versenyeznek.
* A hatalmi ágak szétválasztása azt jelenti, hogy a végrehajtó hatalom szabadon választhatja meg a célok végrehajtásának módját, a törvényhozó hatalmi ág által biztosított költségvetés és célok keretein belül.
* A kontroll hatalmi ág egyik felelőssége a végrehajtás kimenetének és hatékonyságának ellenőrzése, és a törvényhozó hatalmi ág ez alapján dönt a célokról, költségvetésről, valamint arról, hogy kell-e új vezetés. Tehát van egy visszacsatolás a végrehajtó hatalom számára a végrehajtás minőségéről, és a törvényhozó hatalom számára a problémamentes végrehajtáshoz szükséges környezetről. Az állampolgári visszajelzés segít a forró pontok azonosításában, a transzparencia biztosítja, hogy a visszacsatolás őszinte, és a hatalmi ágak szétválasztása biztosítja, hogy nincs titkolt törekvés az ellenőrzési program struktúrája vagy a beszámolók kiemelt pontjai mögött.





