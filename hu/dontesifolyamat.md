### Döntési folyamat

A döntési folyamat a [Debian Standard Resolution procedure](https://www.debian.org/vote/howto_follow) adaptált változata. Egy javaslat vagy egy csoportban születik, mint alulról építkező kezdeményezés, vagy egy metacsoportban, egy képviselő kezdeményezésére. A javaslathoz tartozik egy megcélzott csomópont vagy már futó döntési folyamat a kezdeményező csomópont fölött. \(Például valaki a repülőklubban a légiközlekedési törvény megváltoztatását kezdeményezi, hogy seprűnyéllel jogosítvány nélkül is lehessen repülni.\) A javaslat felúszik a fában, miközben vita folyik róla, kiegészíthető alternatív megoldásokkal, és minden csomópontban szavazás történik róla. \(Például megtárgyalják a repülőklubok szövetségében, a motorsportok szövetségében, a nemzeti sportszövetségben, és országos szinten, miközben a vitorlás szövetség hozzáadja az eredeti szövegezés egy olyan változatát, amely tavak fölött megtiltja a seprűnyél használatát, és egy helyi közösségben valaki egy olyan alternatívát javasol, amely aseprűnyél használatát teljesen megtiltja.\)

A szavazás minden csomópontban megtörténik a csomóponthoz tartozó részfa minden tagja számára, és mindig van egy kitöltő, "a lenti alternatívák nem elfogadhatóak"  alternatíva azért, hogy a teljes döntési teret lefedjük, és lehetőséget adjunk az elfogadhatóság határainak jelzésére.

Ahhoz, hogy a javaslat feljebb emelkedjen, egy sikeres szavazás szükséges, ahol van Condorcet nyertes, és az nem a kitöltő alternatíva.

Ahogyan feljebb megyünk a fában, a vitaidőszak egyre hosszabb, annak érdekében, hogy azok az alternatív javaslatok, amelyek a fa alacsonyabb részeiben születnek, "utolérhessék" az eredeti javaslatot.

