## Kommunikáció

Ahogyan láttuk, a kommunikáció kulcsfontosságú. A kihívás az, hogy releváns, jó minőségű információt szolgáltassunk, az emberi felfogási képességégek keretei között, amely egyénenként szintén változó. A relevanciára vonatkozó követelmény azt is jelenti, hogy mindenkinek elegendő lehetősége kell legyen a kommunikációban való részvételre, míg a minőség követelménye szerint a témába nem illő, de akár a túlságosan sok információt nem lehet megengedni. Igen, ezek egymásnak ellentmondó követelmények.

A jó hír az, hogy ideális méretű csoportokban számíthatunk a természetesen kifejlődött képességeinkre ahhoz, hogy egy megfelelően jó egyensúly alakuljon ki.

A metacsoportokban a hivatalos kommunikációt a metacsoport hivatalnokai, képviselői és ügybéli képviselői végzik, és az alatta lévő csomópontok formális döntéshozatali folyamatának eredményeképpen lehetséges. A kommunikáció egy formája a nem kötelező érvényű szavazás, ahol a kommunikáló szabadon határozhatja meg az alternatívákat, de a kitöltő alternatívának mindig meg kell jelennie.

A formális csomópontok által tulajdonolt informális csomópontoknak transzparensen kell működniük úgy, hogy minden pénzügyi tranzakció és olyan dokumentum amely nem tartalmaz érzékeny adatot publikus és kereshető mindazon egyének számára, akik megfelelnek a tulajdonos csomópont alkalmassági kritériumainak. Ez a szabály rekurzív: a tulajdonolt csomópont által tulajdonolt csomópontokra is vonatkozik.

A képviselőkről feltételezzük, hogy az átlagnál jobb kommunikációs és egyeztetési képességeik vannak, hiszen az emberek ezek alapján a képességek alapján választják ki őket.

A formális kommunikáció megközelítése az, hogy a kommunikáció kategorizálásra kerül a kezdeményező és az ügy tulajdonsági alapján, és minden egyén ki tudja választani hogy milyen eszközön melyik kategóriákat szeretné megkapni. természetesen az is egy választás kérdése, hogy valaki mit néz át végül. A kategóriák a következőek lehetnek:

* a döntéshozatali folyamat különböző fázisai a kölönböző csomópontokban \(egy fontos példa a döntéshozatali folyamat elindítása egy metacsoportban vagy egy egyén által\)
* minden témaspecifikus hivatalos kommunikáció a csomópontok vagy képviselők által
* kommunikáció egy adott döntéshozatali folyamattal kapcsolatban
* üzenetek egyénektől, tovább bontva a baráti kapcsolat vagy tagság alapján
* pénzügyi tranzakciók, a küldő vagy fogadó entitás és összeg alapján szűrve
* elkészülő dokumentumok a tulajdonolt csomópontokban, a hivatal és típus alapján szűrve
* a képviselők kommunikáció az alapján, hogy az egyén reprezentálva van-e, és hogy delegált-e a képviselőre

A fenti hivatalos kommunikációt kiegészíti az a képesség, hogy a rendszerben minden információhoz hozzá lehet szólni, beleértve a javaslatokat, alternatívákat, pénzügyi tranzakciókat és dokumentumokat. A hozzászólások szálakba rendezettek, és kizárólag a hozzászóló által törölhetőek, viszont fel- és leszavazhatóak, jelenthetőek különböző aspektusok szerint\(mint nem témába illő, offenzív nyelvhasználat, stb\), és az egyének eldönthetik, hogy ezen információk alapján melyeket szeretnék látni és hogyan.

A rendszerben minden információt \(az egyedi hozzászólások szintjéig\) keresztbe lehet hivatkozni.

