## Pénzügyek

Ez a rész a pénzügyekhez való hozzáállást a rendszer érett fázisában írja le. Az azelőtti fázisokkal kapcsolatos megfontolások az implementációs útvonallal kapcsolatos részben vannak.

A bevételek az alábbi forrásokból származhatnak:

* Tagsági díj, amely a struktúra fenntartására és működésére irányul
* A csomópontok által bevezetett adók
* Projektekre vonatkozó adományok

Azok a csomópontok, amelyek a polgárokra vonatkozó szabályokat hoznak, kötelesek fizetni a tagdíjat mindazok után a polgárok után, akikre ezek a szabályok vonatkoznak. Például egy helyi önkormányzat vagy ország köteles minden lakosnak/állampolgárnak fizetni a tagsági díjat az önkormányzat vagy állam adóbevételéből.

A magasabb szintű metacsoportok képesek a tagokra kivetett relatíve alacsony adókat \(mint pl. a tagsági díj 1%-a\) kivetni a tagokra, és nagyméretű bevételt generálni a globális problémák megoldására. Ez a fajta bevétel az egyes csoportok bevételével szemben keletkezik, magasabb szinten szabályozva, és mint ilyen, prioritással bír az ugyanazzal a költségvetéssel alacsonyabb szinten hozott döntésekkel szemben.

Mivel az adó alapú publikus finanszírozás alapjai nem változnak \(kivéve az abszolút transzparencia követelményét\), ezt nem tárgyaljuk itt tovább.

A tagsági díj alacsony, és univerzális. Az egyén jövedelmének 1%-át javasoljuk kezdeti értéknek, a pontos paraméterek - mint a modell minden egyéb paramétere - finomítandóak.

A tagsági díjat az egyén minden csoportja között egyenlő arányban kell elosztani. Bármely csomópont tagdíjbevételének fele \(ismét egy paraméter\) a felette lévő csomópont tagdíjbevételeként használandó fel. A másik felét a megválasztott hivatalnokok, képviselők, és ott üggyel rendelkező ügybéli képviselők fizetésére kell költeni. A fizetés költségvetésének elosztása történhet a pozíció, a képviselőknél a delegációk száma, és egyéb paraméterek alapján. A főszabály az, hogy egy adott indőintervallumra a teljes költségvetést ki kell fizetni.

A legfelső csomópont tagdíjbevételét a struktúrát támogató informatika fejlesztésére és üzemeltetésére kell fordítani.

Ezen a módon a fizetések exponenciális módon nőnek, ahogyan fölfelé haladunk a fában, már az első szintű metacsoportban lehetővé téve, hogy több hivatalnokot az átlagfizetés felett fizessünk. A magasabb szinteken a hivatalnokok megengedhetik maguknak, hogy egyéni csapatuk legyen, amely a szakmai kötelességeiket segít, és/vagy ne kelljen a napi élet kihívásaival foglalkozniuk.

