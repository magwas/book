## Döntéshozatali kapacitás

### A döntések sebessége

A döntésekhez szükséges maximális idő az n. szinten, amennyiben egy csoportban indítványozzák őket \(3\*2n-2\)\*\(D+V\), ahol D a vitaperiódus, V pedig a szavazási periódus hossza a döntéshozatali folyamat egy lefutásában. Noha mind a döntéshozatali idő, mint a résztvevők száma exponenciálisan nő a szinttel, az exponens alapja 2 az időnél, és néhány tíz a résztvevők számánál. Lentebb egy rövid összefoglalás található, 1 héttel számolva mind a vita- mind a szavazási periódust, 30 a minimális és 80 a maximális foka a csomópontoknak, egy teljesen kiegyensúlyozott fában. Vegyük észre, hogy amennyiben a döntések magasabb szinten kezdeményeztetnek a döntési idők lehetnek akár 2\*\(D+V\) gyorsaságúak is, ha alacsonyabb szinteken nem kezdeményeznek alternatívákat, és hogy a képviselőknek rengeteg lehetőségük van "felhozni" a már felúszó alternatívákat, így lerövídíteni a vitaidőket.

Egy ország számára két év, az egész világ számára pedig három és fél év egy vitákkal terhelt kérdés megoldására meglehetősen gyorsnak tűnik.

Ha rövidebb döntési időkre van szükség, ezeket rendkívüli eljárásokkal lehet kezelni, ahol a vitát csak képviselők folytatják, nincs várakozás az alternatív javaslatok felúszására,és a szavazás egy értelmesen rövid ideig tart. De vegyük észre, hogy a rövid reakcióidőt kívánó kérdések normális esetben a végrehajtó és nem a törvényhozó hatalomhoz tartoznak.

| szint | Legrosszabb döntési idő \(hét\) | Minimum taglétszám | Maximum taglétszám |
| :--- | :--- | :--- | :--- |
| 0 \(csoport\) | 2 | 30 | 60 |
| 1 | 8 | 900 | 3.600 |
| 2 | 20 | 27.000 | 216.000 |
| 3 | 44 | 810.000 | 12.960.000 |
| 4 | 92 | 24.300.000 | 777.600.000 |
| 5 | 188 | 729.000.000 | 46.656.000.000 |
| 6 | 380 | 21.870.000.000 | 2.799.360.000.000 |

Érdemes megemlíteni, hogy a döntéshozatali mechanizmusnak kétféle zsákutcája lehetséges: a kitöltő alternatíva nyer, vagy pedig nincs Condorcet nyertes. De ezek a zsákutcák nem alkalmasak a döntéshozatali folyamat blokkolására egy kisebbség által: ha a kitöltő alternatíva nyer, akkor vagy nem létezik a probléma, vagy a megoldási tér nem volt megfelelően lefedve. Ha nincs Condorcet nyertes, akkor a szavazók preferenciái nem elegendően tranzitívek, tehát szükség van a téma további társadalmi vitájára.

