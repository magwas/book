## Módosíthatóság

Egy politikai rendszerben a módosíthatóságnak jó és rossz hatásai is lehetnek. Néha legitim és sürgős szükség van a status quo megváltoztatására. Máskor a változásoknak olyan hatásaik vannak, amelyek csak a változás után hosszú idővel mutatkoznak meg, lehetséges, hogy csak még később sikerül megérteni őket, és néha nehezen jóvátehető következményekkel járnak. Egy példa ilyen esetre Magyarország jelenlegi szituációja, amely az 1990-es, 27 évvel ezelőtti alkotmányos változásokra vezethető vissza. Olyan strukturális változások történtek a gazdaságban, beleértve bűncselekményeket, amelyek valószínűleg büntetlenül maradnak - a bűnüldőző szervek és az igazságszolgáltatás foglyul ejtése miatt - az elévülési idő végéig. Ezeknek a változásoknak a visszaforgatása jogállami keretek között legalábbis egy nagyon összetett feladat.

A magyar eset további elemzésével nyilvánvalóvá válik, hogy a rossz változások kiváltó oka az a rendszerbe épített merevség \(a népszavazások korlátai és a képviselők visszahívhatóságának hiánya\), amelyek eredeti célja éppen az ilyen esetek elkerülése volt.

Ezért a mi rendszerünk megengedi minden szabály átírását, kivéve az emberi jogok jogi alapját jelentőt, és azt, amely lehetővé teszi bármely szabály felülírását.

A rendszernek rengeteg paramétere van a struktúrávalésa döntéshozatali folyamattal kapcsolatban, amelyeket lehet hangolni, és persze az alapvető szabályok is megváltoztathatóak egy döntéshozatali folyamaton keresztül ha arra szükség van \(noha mi azt javasoljuk, hogy nagyon sok bizonyíték legyen mielőtt bárki ezt tenné\). A hivatalnokok visszahívhatóak ha eltelt a minimális hivatali idő, és újragondolásra kerülnek a maximális hivatali idő leteltekor.

Van mindenesetre néhány olyan intézkedés is, amely a rendszer stabilitását hivatott szolgálni. A hivatalnokok életpályamodellje biztosítja, hogy a magasabb szinteken rendelkezzenek a szükséges tapasztalattal. A minimális hivatali idő biztosít a prioritásokban beálló hirtelen változások ellen. A normakontroll szintén biztosít egy komponenst és folyamati lehetőséget azoknak a változtatásoknak az ellenzésére, amelyeket nem gondoltak át megfelelően.

