# Bevezetés

## A probléma

A világ problémáinak megoldása azért nehéz, mert a döntéshozatali módszereink alapjaikban nem felelnek meg a mai kor kihívásainak. A probléma gyökere az, hogy a Homo Sapiens az évmilliók során egy kicsiny hordákban élő állatként fejlődött ki. A kommunikációs és szociális képességeink erre a csoportméretre optimalizálódtak, és meglehetősen tökéletlenülműködünk olyan csoportokban, amelyek ennél nagyságrendekkel nagyobbak, mint például egy város, ország, vagy országok szövetsége. Ez hibás döntéshozatali folyamatokhoz vezet, és ahhoz, hogy kulcspozícióban lévő emberek arra lesznek motiváltak, hogy rengeteg emberrel kitoljanak. Ebben a struktúrában pozitív visszacsatolásos folyamatok vannak a politikai és gazdasági hatalom között. A jövedelmek különbsége ennek a folyamatnak csupán egy, a többihez képest jóindulatú jele. A pozitív visszacsatolásos folyamatok eredménye a rezonancia-katasztrófa, amely szétrombolja azt a struktúrát, amelyben a folyamat zajlik.

Az elmúlt évezredben született néhány elméleti eredmény, amelyeket a mai döntéshozatali folyamatok megalkotói nem találtak relevánsnak, alkalmazhatónak, vagy kívánatosnak. Mi csupán összeszedtük ezeket az eredményeket, elemeztük a problémát, és megalkottunk egy olyan megoldást, amely megpróbál válaszolni az összes azonosított kihívásra.

## A megoldás

Dunbar eredményei elemezhetőek információelméleti megközelítésből. Ez az elemzés elmondja nekünk, hogy a megfelelő információ-áramlás a kulcs, formális folyamatokra van szükség, és az információ-technológia a megoldás elengedhetetlen kelléke.

A javaslatunk egyedi, újszerű eleme az, hogy építsünk fel egy hierarchikus struktúrát, amelyben az emberek idseális méretű csoportjai vannak, úgy, hogy a struktúra és a folyamatok biztosítsák a jel-zaj viszony alacsony szintjét \(hogy mindenki részt vehessen a döntéshozatalban jól informált módon\), miközben a demokratikus értékek \(a részvételi lehetőség, azonos jogok\) biztosíttatnak.

Bár a modell mögött meghúzódó ötletek, és a modell fő tulajdonságai meglehetősen tiszták és egyszerűek, az olvasó azt találhatja, hogy néhány ponton a modell meglehetősen részletes. Ez attól van, hogy megpróbáltunk minden azonosított problémára választ találni, és a problématér meglehetősen komplex.

A döntések kontrollja az emberek kezében van, miközben mindenki eldöntheti hogy milyen mértékben vesz részt a folyamatban, és mennyi információt igényel, a saját személyes igényei, képességei, és a szituáció fontossága alapján.



