## Implementációs útvonal

### Az elindulási probléma

Vegyük észre, hogy az első és második fázisban a struktúra csupán alacsony szintjét nyújtja a szelektív ösztönzőknek, amely önmagában feltételezhetően nem elegendő a növekedés fenntartására. Ez alapvetően ugyanaz a probléma, amivel a részvételi költségvetés \(Participatory Budgeting. "PB"\) küzd: ahhoz, hogy az ösztönzők megfelelő szintjét nyújtsa, a rendszernek elegendő mennyiségű erőforrással kell rendelkeznie, de ez csak akkor lehetséges, ha elért egy megfelelő méretet, amely által beépül a helyi kormányzásba. A PB támogatói ezt úgy fogalmazzák meg, hogy "a\(z ön\)kormányzat politikai akarata szükséges a PB folyamathoz". Mindazonáltal mi szeretnénk felhívni afigyelmet az alábbi lehetőségekre:

* Amikor már megfelelő mennyiségű ösztönző van jelen, ez a rendszer lehetőséget adhat arra, hogy könnyebben elérjük a célokat. Tehát ez a struktúra - amint az IT támogatás létezik - egy választási lehetőség a civil szervezetek, szomszédságok vagy más szervezetek számára, mint egy demokratikus döntéshozatali platform.
* A jól irányzott külső segítség segíthet a szervezet mesterséges "beindításában"
* Mivel az ideológiai ösztönző és a szociális kapcsolatok jó motivátorok, az emberek egy csoportja a "világmegváltás" mint közös cél mögé felsorakozva keresztüljuttathatja a szervezetet az első lépcsőfokokon. \( Ez egy bevallottan nagyon idealisztikus megközelítés, csak azért soroljuk fel opcióként, hogy naivitásunkat bemutassuk.\)

A rendszer legnagyobb buktatója az, hogy összetett informatikai támogatásra van szüksége. A Közösségi Digitális Eszközök Alapítvány ezen célok mentén dolgozik, de a jelenlegi támogatottsági szint mellett körülbelülegy évtizedre van szüksége ennek felépítéséhez.



